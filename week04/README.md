Упражнение 4
============

Задачи
------
Във всяка от задачите `n` е естествено число,
което се въвежда от стандартния вход.

1. Изведете на стандартния изход целите числа от 1 до `n`.

2. Намерете сумата на целите числа от 1 до `n`.

3. Намерете сумата на четните числа от 1 до `n`.

4. Намерете произведението на нечетните числа от 1 до `n`.

5. По въведени две цели числа `start` и `end`
намерете сумата на целите числа в затворения интервал [`start`, `end`].

Кратни в интервал
-----------------
Напишете програма, която чете три положителни цели числа `start`,
`end` (`start` ≤ `end`) и `divisor` и отпечатва всички цели числа
в затворения интервал [`start`, `end`], които се делят на `divisor`.

Сума на цифрите на число
------------------------
Напишете програма, която намира сумата на цифрите на въведено от стандартния
вход естествено число.

Обърнато число
--------------
Напишете програма, която по въведено естествено число `number` намира числотo,
състоящо се от цифрите на `number`, записани в обратен ред.

Палиндром
---------
Напишете програма, която по въведено естествено число `number`
проверява дали `number` е палиндром (т.е. дали `number` се чете
по един и същи начин от ляво надясно и от дясно наляво).

Съдържа ли 5?
-------------
Напишете програма, която въвежда естествено число
и проверява дали цифрата 5 участва в записа на числото.
